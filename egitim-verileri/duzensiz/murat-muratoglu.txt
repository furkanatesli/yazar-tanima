Ya kafası iyi ya niyeti kötü!
Amerika, Başkan Trump'ın sayesinde  Türkiye'nin gelişmiş ülke  olduğunu fark etti birdenbire ; Türkiye'ye  44 yıldır  uyguladığı  vergi muafiyetlerini  kaldırdı. Belli ki, “Bunların karnı doyuyor, her türlü ihtiyaçları karşılanıyor, yine de oy vermiyorlar” lafı kafasında  ampulü yaktı . Bizimkiler hep  “Çok zenginleştik”  demiyor muydu? “Madem zenginsiniz, siz  sofradan kalkın”  kararını aldı. Ya Trump'ın  kafa iyi  ya da  niyeti kötü!  Asgari ücreti  340 dolara  denk gelen gelişmiş ülke mi olur? Bizi mi yiyor yoksa gider mi yapıyor? Bizde de  dünya lideri  var. Acaba ondan mı kopya çekiyor?Yoksa gizliden bizi mi kıskanıyor? Bizim stratejist danışmanlara sorsan  Ortadoğu'da kartlar yeniden dağıtılıyor.  Dağıta dağıta kart kalmadı. Yeni deste geldi o da eskidi ; Nedir bu vergi muafiyetleri? Uygun kıstasları taşıyan  121 ülkenin yaklaşık 4 bin kalem ürünü  Amerikan pazarına  gümrüksüz  olarak girebiliyor. Bu kapsamda Türkiye'den Amerika'ya ihracatta tarımsal ürünler,  otomotiv aksam  ve parçaları,  kıymetli taşlar ve mücevherat, plastik,  makina ve aksam-parçalarının gümrüksüz olarak girmesi ön plana çıkıyordu. Zira artık gümrüksüz giremiyor! Aslında bu gelişmiş ülke hikayesinin Türkçe meali, “ Batıdan borç aldığınız paralarla  karnınızı doyuruyorsunuz. Yine de bizim düşmanımız  Rusya'dan S-400 füzelerini  alıyorsunuz. Bize kafa tutuyorsunuz. Başlangıç olarak  bu yaptırımı  başköşenize koyunuz.” Bu saatten sonra Amerika'ya gümrüksüz mal satan ülkelerle  nasıl rekabet edeceksiniz?  Edemeyip pazarı kaybedeceksiniz. Küresel Refah Endeksi'ne göre  Namibya, Umman, Moğolistan, Kırgızistan , gelişmiş ülke Türkiye'nin önünde! “Haritada göster” desem bulamayacağınız yerler Türkiye'den daha  refah  içinde ; “Aramız iyi” ayağına  çelik satışına  vergiyi indirdiler. Bir anlamı yok zira bizimkiler çoktan o sektörde pazarı kaybettiler! Muhteşem siyasi hamleler ile geldiğimiz nokta dış minnakları çatır çatır çatlatıyor. Uyguladığımız  dahiyane politikanın sonuçlarına  gelirsek ; Hesap her türlü bize kilitlenecek. Ya S-400'leri alıp ekonominin anasını ağlatacağız,  giden doların  arkasında el sallayacağız. Ya da ödediğimiz  2.5 milyar doları yakıp  Rusya'nın Suriye'deki desteğini kaybedeceğiz, ilişkileri bozacağız. Rahip Brunson'ı bırakmayınca ABD Senatosu'na,  “Türkiye'nin uluslararası mali kuruluşlardan borç almasını kısıtlayan”  bir yasa tasarısı gelmişti. Şu şansa bakın ki, birkaç gün sonra  sağlık nedenleri  dolayısıyla papaz salıverildi! Acaba aynı  hassasiyet  S-400 füzeleri için de geçerli mi? Bakalım bu sefer nasıl kıvıracaklar?  Dansözlerin  bu dönemden öğreneceği çok ders var!